vi PRAEFATIO.

editio Indicibus, inquibus res historicae, mythologicae, gem
graphicae accurate et diligenter enarrantur, copiosissimis3 sed
pauci lectores in eorum subsidio acquiescent, nec tam ex sub,
jecta lectionis varietate, quam ex praepositis cuique carmini
Argumentis, multum proficient. In probandis enim vel impro-
bandis lectionibus Wetzelius ad Jani judicium ct auctoritatem
ita se attemperavit, ut nihil fere ex se ipso proferret, et ducem
suum atque magistrum in deridendo tantum et petulantius
tractando Magno Bentleio superaret. Nec Argumenta ita
comparata sunt, ut lectores inde de cujusque carminis pretio et
virtutibus recte judicare discant.

Quae de Horatii MSS. et Editt. cett. ex aliis editionibus
cognosci possunt, et raro legi solent, iis hanc editionem augere
et onerare nolui. ltaque nil nisi Vitam Horatii et Doctrinam
demetria Horatianis praemittendam curavi. Rem scilicet de
metria Horatianis novo studio tantaque diligentia, sollertia, et
peritia excussit et ad ejusmodi formam redegit Vir Doctissimus
et multis nominibus mihi Carissimus Spanius, ut communicatis,
quaa humanissime ille mecum de metris Horatianis communi·
cavit, cum Horatii lectoribus, haud exiguam apud plurimos me
gratiam initurum esse cum fiducia quadam sperare possem.

Restat ut Doctissimo Clarissimoque Philosophiae Doctori
Carolo Christiano Wendlero, cujus accuratissima veterum lin·
guarum cognitione aeque ac summa perspicacia, ne vitiis typo-
graphicis inquinaretur hoec nostra editio, egregie cautum et
prospectum est, publice gratimimi animi sensum aperiam. Quo
minus autem Vir ille Venerabilis publicas laudis et gloriae est
appetens, in eo majore apud omnes, qui eum norunt, est pretio.

Dabam Gothae, a. d. vi ld. Mai.
uncccur.

DOERING.

 

